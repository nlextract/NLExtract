Hier staan de tools om Top10NL leveringen van Kadaster (GML) om te zetten naar o.a. PostGIS
en te visualiseren.

Uitleg
------

Top10NL wordt geleverd door Het Kadaster als een .zip file van plm 2GB. Daarin zit weer een zipfile
en een PDF (zie doc/TOP10NL_GML_Bestandswijzer_2011.pdf).

In de resulterende zipfile, genaamd iets als TOP10NL_GML_blokken_landsdekkend_01-11-2011.zip
zitten plm 110 GML bestanden. Ieder GML bestand komt overeen met een "kaartblad"
(zie doc/TOP10NL_GML_Bestandswijzer_2011.pdf ) met daarin alle Top10NL objecten voor dat gebied.
Er zijn 14 typen Top10NL objecten. Zie ook de beschrijving in doc/structuur-top10nl-0.2.pdf.

In eerste instantie converteren/laden we de GML naar PostGIS. Dit gebeurt met de GDAL/OGR tool
ogr2ogr. Echter er zijn 2 belangrijke zaken die dit lastig maken:

- meerdere geometrieen per object, bijv een Waterdeel GML element kan een lijn en een vlak bevatten
- meerdere voorkomens van een attribuut (attribute multiplicity), bijv. een Wegdeel GML element
kan meerdere element-attributen genaamd "nwegNummer" bevatten

Om het eerste probleem op te lossen worden middels een XSLT script (bin/top10-split-geom.xsl) de GML
elementen uitgesplitst naar geometrie, zodat ieder element een enkele geometrie bevat. Bijvoorbeeld
Wegdeel kent maar liefst 5 geometrie attributen. Dit wordt opgesplitst naar Wegdeel_Lijn, Wegdeel_Vlak etc.
Een nieuw GML bestand wordt hiermee opgebouwd. Vervolgens wordt via ogr2ogr dit uitgesplitste GML bestand
in PostGIS geladen.

Installatie
-----------
GDAL 1.8 minimaal is vereist. Voor XSLT dient "xsltproc" te worden geinstalleerd.  Op Ubuntu
kan dit met apt-get install xsltproc. Op MacOSX  kan xsltproc bijv. via MacPorts of andere Unix tools
worden geinstalleerd.

Testen
------
Het beste is eerst te testen als volgt:

- pas bin/top10-settings.sh aan voor je lokale situatie
- maak een lege database aan met PostGIS  template bijv. "top10nl" (createdb -T postgis)
- in test/ directory executeer ./top10-test.sh

Hoe te gebruiken ?
------------------
Onder bin/ staan shell-scripts om de conversies (ook wel ETL, Extract Transform Load geheten)  te doen.

top10-extract.sh - converteert 1 enkele GML file naar PostGIS, deze roept 2 scripts aan
top10-split.sh - geometrieen uitsplitsen en
top10-ogr2ogr.sh - via ogr2ogr GML in PostGIS laden

TODO
----

Scripts voor Windows. Onder Windows is er een standaard MSDOS tool msxsl.exe beschikbaar.
Zie http://www.microsoft.com/download/en/details.aspx?displaylang=en&id=21714



